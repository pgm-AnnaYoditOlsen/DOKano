---
id: 896581a7-e220-4d7e-985f-97b484accb8c
blueprint: evenementen
title: 'Clean-it-up CUP'
author: c3156d07-bd3b-4b0e-8dc5-9cb5f495810c
updated_by: c3156d07-bd3b-4b0e-8dc5-9cb5f495810c
updated_at: 1715784637
date: 'Van 14-12-2022 tot 16-12-2022'
beschrijving: "De\_Clean-it-up CUP - 2022\_is een regatta vuilvissen, ploggen, pliken & plandelen georganiseerd door DOKano, Decathlon en CUP. Tijdens de editie 2022 gaan we de strijd aan tegen drijfvuil & zwerfvuil van het Houtdok tot het Keizerpark (en vice versa ;-))."
pagina_content: |-
  De **Clean-it-up CUP - 2022** is een regatta vuilvissen, ploggen, pliken & plandelen georganiseerd door DOKano, Decathlon en CUP. Tijdens de editie 2022 gaan we de strijd aan tegen drijfvuil & zwerfvuil van het Houtdok tot het Keizerpark (en vice versa ;-)). In 1,5 uur tijd wordt er zoveel mogelijk afval verzameld.

  **Wij voorzien kano's, vuilzakken, grijpers, handschoenen en emmers.**

  Op deze manier maken we de zone tussen het Houtdok en Keizerpark helemaal vrij van drijfvuil, bermafval & zwerfvuil en gaan we voor een leuke interactie tussen verschillende buurten en zorgen we voor bewustwording rond afval.

  Samen voor meer schoon water. Samen voor nieuwe & schone dokken. Samen voor een duurzame & schone stad. Iedereen wint!

  Natuurlijk voorzien we beloningen. Het team die per persoon het meeste afval verzamelt, krijgt de Clean-it-up CUP (beker), die gemaakt is van opgevist afval. Ook het team die het best sorteert & die met de origineelste vondst, krijgt een leuke prijs.

  Elke deelnemer gaat naar huis met een duurzame Clean-it-up-bag, vol inspirerende goodies, gevuld door onze partners die samen met ons streven naar een afvalvrij leven.

  De Clean-it-up CUP gaat deze keer door op **zondag 2 oktober 2022.**

  Vanaf 13u kunnen jullie aanmelden op Houtdok of in het Keizerpark, het startschot wordt gegeven om 14u.

  Een 3-tal dagen voor de CIU-cup krijgen jullie nog een mail met alle nodige info!

  Per ingeschreven volwassen persoon vragen we €5, per kind €3.
panel_image:
  - dsc4446-from-dokano.jpg
---
